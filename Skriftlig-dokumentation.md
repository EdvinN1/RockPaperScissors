# **Skriftlig dokumentation - Rock Paper Scissors**
Jag bestämde mig för att först och främst fokusera på att göra klart de andra inlämningsuppgifterna, vilket även Emil gjorde, så att vi sedan bara hade slutprojektet att lägga all fokus på. Då jag och Emil känt varandra sedan långt tillbaka, var sammarbetet det absolut minsta problemet. Projektet startade med att vi satte oss tillsammans för att spåna idéer, skapa en lo-fi skiss, och helt enkelt försökte få en hyfsat tydlig bild av vad vi hade tänkt skapa. Därefter satte arbetet igång på riktigt. I början arbetade vi väldigt mycket med HTML och CSS för att få en snygg layout på sidan, få rätt färger o.s.v. Vi var överens om att vi ville ha en ganska mörk sida, där eventuella knappar, text och bilder skulle sticka ut färgmässigt. Dessutom ville vi ha en ganska "enkel" design som skulle göra det lätt för användaren att förstå vad som skulle göras. Vårt projekt är uppdelat i tre olika HTML-dokument, där ett representerar "startsidan", ett för "regler" och ett för själva "spelsidan". Gällande spelsidan hade vi en tanke om att ha ytterliggare en sida, "Vinstsidan", som skulle dyka upp så fort spelare antingen vunnit eller förlorat, med texten "You Win!" eller "You Lose!" i en snygg animation. Här fastnade vi dock rejält. Vi fick inte texten att ändra sig i det nya dokumentet, vilket gjorde att vi spenderade relativt mycket tid där. Efter ett samtal och lite tips från Edda, bestämde vi oss senare för att lägga in animationen på samma sida, och sedan dölja innehållet som redan fanns, samt visa det nya innehållet. Detta var i mina ögon en väldigt enkel och effektiv lösning och jag är nöjd med resultatet. 

Förutom ovanstående problem, skrev vi logiken bakom spelet med relativ lätthet. Resterande logik skrev vi under ungefär en dag (med utrymme för förbättringar). Däremot upptäckte vi mitt i kodandet att vi ville ha andra färger och annan font, vilket jag personligen tycker blev mycket bättre. När vi skrev logiken bakom spelet hade vi användarvänlighet i åtanke. Det skulle vara enkelt för användaren att förstå var den skulle klicka, samt tydligt vad som händer när användaren trycker. Där av lade vi till en ganska stor text som berättar vem som för poäng och vem som vinner. Just nu är vår "tillbakaknapp" rubriken, alltså klickar man på vår rubrik för att komma tillbaka till startsidan. Till framtida projekt skulle jag möjligtvis vilja lägga till en riktigt tillbaka knapp, eller eventuellt ha en navbar som visar alla de olika sidorna man kan hoppa mellan. 

När vi kände oss nöjda med hur vårt spel såg ut samt fungerade, var den sista utmaningen att göra spelet responsivt. Det var väldigt mycket pill och småjusteringar hit och dit, men tillslut kom vi fram till ett resultat vi båda var nöjda med. 

Från start till avslut tyckte jag att arbetet flöt på bra. Vi hade ett starkt sammarbete och en god kommunikation. Trots att vi stötte på några problem, löste vi dem på ett bra sätt. Självklart skulle vi kunna utveckla spelet och lägga till fler funktioner, men för att vara den nybörjare jag är, är jag nöjd.

***Edvin Nilsson, 22-12-14***